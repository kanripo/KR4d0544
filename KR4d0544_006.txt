# -*- mode: mandoku-view; -*-
#+TITLE: 句曲外史集
#+DATE: 2015-08-25 00:13:50.779962
#+PROPERTY: ID KR4d0544
#+PROPERTY: BASEEDITION SBCK
#+PROPERTY: JUAN 補遺卷下
<pb:KR4d0544_WYG_006-1a>¶
欽定四庫全書¶
　句曲外史集補遺卷下　　　元　張雨　撰¶
　　　後僕夫泉記¶
有宋高僧中庸子居孤山碼碯坡之院僕夫藝竹得泉¶
因以名之且復為之記循本而言信無棄人矣紹興初¶
勅遷院于寶雲山中庸真身之塔隨遷所不遷者泉耳¶
院去葛洪丹井數十舉武而近日唯井泉是汲甔挈云¶
勞匪一朝夕廼至正癸未之春塗塈殿廬墾土堦下舉¶
<pb:KR4d0544_WYG_006-1b>¶
鍤而靈脉潤導竅而清泉涌既浚既滌寒冽不渝於是¶
檻以宻石覆之以亭重以僕夫標之示不忘其初嘻亦¶
異哉主僧芳洲潔雅之士行道修辭至於食飲種植之¶
微動循孤山法則猶以散泉不食為未足今獲一勺之¶
多不啻充滿其願來者相與嘆曰距祥符之世踰三百¶
載道源有續口澤如新芳洲其今之中庸子乎予謂是¶
泉之發初不擇地而宻依猊座交蔭桂枝上人不易名¶
僕夫不與知其功利與兹山毋竭書以為後僕夫泉記¶
<pb:KR4d0544_WYG_006-2a>¶
是歳夏四月¶
　　　春日遊南山約¶
看長安花已是丈人之行問鐵罏歩聊從太史之觀甫¶
及春晴可無宿諾且鷲峰暖洞衆人何莫由斯顧靈石¶
龍泓賢者而後樂此緇塵拂汗碧嶺長幽仰探𤣥豹之¶
深下笑飛蚊之聚風篁蕭爽憩德威二老之亭蟬冕輝¶
煌拜元祐諸賢之像徐行後長逸興邁倫撫中嶽外史¶
之書碑長虹貫日覓房山侍郎之題壁白雲啓扉放浪¶
<pb:KR4d0544_WYG_006-2b>¶
形骸攄寫懷抱豈沙門不得稱高士而濁醪亦足名賢¶
人追觴詠之風流成談笑之故事盤飡為具酌必真率¶
㑹中車騎後時罰依金谷斗數儻居高逺徒費招邀至¶
正二年四月廿二日書¶
　　　戲題黃大癡小像¶
全真家數禪和尚鼓貧子骨頭吏員臟腑¶
　　　題顧善夫集十大家畫¶
玉峰顧善夫所藏名人書畫余得見者亦屢矣不若此¶
<pb:KR4d0544_WYG_006-3a>¶
册尤佳如名園中春花盛開雖紅紫黃白不一而各具¶
一種天然生意鬬麗爭妍善夫日夕危坐于怡樂堂中¶
焚香展對其領受當為不淺矣是日同觀者閑閑道人¶
吳全節至正丁未秋社日句曲外史張雨書¶
　¶
　¶
　¶
　¶
<pb:KR4d0544_WYG_006-3b>¶
　¶
　¶
　¶
　¶
　¶
　¶
　¶
　句曲外史集補遺卷下¶
